Tiikerikakku
============

+ 200 g voita tai leivontamargariinia
+ 2 dl sokeria
+ 3 kananmunaa
+ 3 dl vehnäjauhoja
+ 2 tl leivinjauhetta
+ 2 tl vanilliinisokeria
+ 1/2 dl tummaakaakaojauhetta
+ 1/2 dl maitoa

Voitele vuoka voilla huolellisesti ja jauhoita vuoka korppujauholla. Vaahdota sokeri ja rasva. Lisää munat ja vatkaa. Sekoita kuivataineet keskenään ja lisää ne taikinan sekaan. Ota taikinasta kolmasosa erilleen toiseen kulhoon. Sekoita siihen tummakaakaojauhe ja maito.

Levitä puolet vaaleasta taikinasta vuokaan ja tasoita tasaiseksi. Kaada tumma taikina vaalen taikinan päälle vuokaan. Tämän päälle levitä loput vaaleasta taikinasta. Näin kerrostamalla syntyvät kauniit tiikerin raidat. Voit vielä vähän tökkiä taikinaa lusikalla, jolloin raidat huojuvat vielä enemmän.

Tasoita taikinan pinta ja vedä keskelle vako. Kakku kohoaa näin tasaisemmin. Paista kakku 175 asteessa uunin alimmalla tasolla, noin 50 minuutin ajan. Varmista kakun kypsyys tikulla. Anna kakun jäähtyä hetken ennen kuin otat kakun pois vuoasta.